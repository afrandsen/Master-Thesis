\part{Den teoretiske ramme}

# Underlæggende teori

## Den myopiske investor
Den myopiske investor vælger -- som navnet ligger op til -- sin portefølje under et én-periodes perspektiv, og foretager dermed et statisk bindende valg. Investoren forsøger at maksimere sin terminal formue, ved samtidig at forholde sig til sin risikoaversion. Dette forsager, at alle efterfølgende perioder bliver ignoreret af investoren. Ergo skal han løse det statiske portefølje problem fra tidspunkt $t$ til tidspunkt $t+1$. I denne ene periode er investeringsmulighederne: et risikobærende aktiv samt et risikofrit aktiv. Afkastene over den førstkommende periode for disse aktivklasser vil blive noteret som hhv. $R_{t+1}$ med betinget middelværdi $\mathbb{E}_t(R_{t+1})$^[Her benyttes den gængse notation $\mathbb{E}(R_{t+1}\mid \mathcal{F}_t)=\mathbb{E}_t(R_{t+1})$ for filteret $\mathcal{F}_t$.] samt betinget varians $\mathbb{V}_t(R_{t+1})=\sigma_t^2$ og $R_{0,t+1}$.

Det antages at investorens formue er fuldt allokeret når en del $\alpha_t$ bliver placeret i det risikobærende aktiv og $(1-\alpha_t)$ i det risikofrie aktiv. Hermed bliver hans porteføljeafkast givet ved
\begin{equation}
R_{p,t+1}=\alpha_t R_{t+1}+\left(1-\alpha_t\right)R_{0,t+1}.(\#eq:Portafk)
\end{equation}

Den betingede middelværdi af porteføljeafkastet bliver dermed
$$\mathbb{E}_t(R_{p,t+1})=\alpha_t\mathbb{E}_t(R_{t+1})+(1-\alpha_t)R_{0,t+1},$$

og endeligt den betingede varians af porteføljeafkastet
$$\mathbb{V}_t(R_{p,t+1})=\alpha_t^2\sigma_t^2.$$

Den simplificerende antagelse i [@Markowitz1952] er at investorer kun forholder sig til de første to momenter, hvis vi modellerer denne afvejning lineært, opnår vi følgende maksimeringsproblem
\begin{equation}
\max_{\alpha_t} \mathbb{E}_t\left(R_{p,t+1}\right) -\frac{k}{2} \mathbb{V}_t\left(R_{p,t+1}\right),(\#eq:Statmaks)
\end{equation}

hvor $k$ er en skalering, som repræsenterer investorens risiko aversion. Ved at modellere ovenstående relation som lineær og kun afhængig af de første to momenter restringerer vi investoren til at foretrække et højt afkast, lav volatilitet og ignorerer alle højere momenter, såsom skævhed og kurtosis. Ved indsættelse af Ligning \@ref(eq:Portafk) i Maksimeringsproblemet \@ref(eq:Statmaks) og dernæst differentiation opnåes førsteordensbetingelsen, se Appendiks ??, løsningen til optimalitetsproblemet bliver dermed
\begin{equation}
\alpha_t = \frac{\mathbb{E}_t\left(R_{t+1}\right)-R_{0,t+1}}{k\sigma_t^2}.(\#eq:Løsning)
\end{equation}

Porteføljeanalyse benytter ofte nøgletallet Sharpe Ratio, også kendt som *Market Price of Risk* i stokastisk finansiering, [@Bjork2009]. I porteføljeteori er det kendt som et performance-mål, som fortæller investoren om merafkastet i sin portefølje relativt til den risiko han har påtaget sig, altså
$$S_t=\frac{\mathbb{E}(R_{t+1})-R_{0,t+1}}{\sigma_t}.$$

Dette tillader, at vi kan omskrive Ligning \@ref(eq:Løsning) til
$$\alpha_t=\frac{S_t}{k\sigma_t}.$$

Forholdet mellem middelværdien og variansen er $\tfrac{1}{k}$, eftersom vi kan udlede, at merafkastet på porteføljen er $\tfrac{S_t^2}{k}$ og variansen er $\tfrac{S_t^2}{k^2}$. Sharpe Ratioen på porteføljen er $S_t$, og alle tænkelige porteføljer (afhængig af $k$) vil have samme Sharpe Ratio, fordi de er eksponeret til det risikobærende aktiv, men stadig i større eller mindre grad.

Altså er vægtningen i det risikobærende aktiv et forhold mellem: det forventede risikobærende merafkast over det risikofrie aktiv samt en skalering af det risikobærende aktivs varians. Vi kan uden problemer opskrive ovenstående løsning til tilfældet, hvor investoren står overfor $n>1$ risikobærende aktiver. $\bm{R}_{t+1}$ repræsenterer en $n\times 1$ vektor af afkast for risikobærende aktiver, fra $t$ til $t+1$. Den betingede middelværdi bliver $\mathbb{E}_t(\bm{R}_{t+1})$ og den betingede kovariansmatrix noteres som $\mathbb{V}_t(\bm{R}_{t+1})=\bm{\Sigma}_t$. Herudover er $\bm{\alpha}_t$ nu en $n\times 1$ vektor af vægte i de risikobærende aktiver. Vi kan nu opskrive maksimeringsproblemet
\begin{equation}
\max_{\alpha_t} \bm{\alpha}_t'(\mathbb{E}_t(\bm{R}_{t+1})- R_{0,t+1}\bm{\ell}) - \frac{k}{2}\bm{\alpha}_t'\bm{\Sigma}_t\bm{\alpha}_t, (\#eq:MultStatmaks)
\end{equation}

Den optimale porteføljestrategi, givet som løsningen til Maksimeringsproblemet \@ref(eq:MultStatmaks) findes til at være
$$\bm{\alpha}_t=\frac{1}{k}\bm{\Sigma}_t^{-1}(\mathbb{E}_t(\bm{R}_{t+1})-R_{0,t+1}\bm{\ell}).$$

Løsningen er en generalisering af Ligning \@ref(eq:Løsning). Derudover er det værd at bemærke, at løsningen er karakteriseret af \textit{The Mutual Fund Seperation Theorem}, [@Tobin1958], som var en af mange videnskabelige bidrag James Tobin fik sin Nobelpris for i 1981, [@Nobel2020]. Essencen af Sætningen er, at alle investorer vil holde den eksakt samme portefølje af risikobærende aktiver samt en del i det risikofrie aktiv. Det eneste som adskiller investorer fra hinanden, er deres relative fordeling af total formue i den optimale risikobærende portefølje, som er fastsat ud fra deres egne risikopræferencer. Figur \@ref(fig:AfkVol) viser de optimale porteføljestrategier i et afkast-volatilitets spektrum.

\begin{figure}[ht]
\centering
\begin{tikzpicture}[scale=1]
\begin{axis}[
  xticklabel={$\pgfmathprintnumber{\tick}\,\%$},
  yticklabel={$\pgfmathprintnumber{\tick}\,\%$},
  height=7cm, width=12cm,
  axis x line=bottom, axis y line=left,
  xlabel = Standardafvigelse, ylabel = Forventet afkast,
  ymin=0, ymax=25, xmin=0, xmax=60,
  extra x ticks={65}, extra x tick labels={$\sigma$},
  extra x tick style={major tick length=0mm, grid=none},
  extra y ticks={25}, extra y tick labels={$\mu$},
  extra y tick style={major tick length=0mm, grid=none},
  enlargelimits=true,
  scatter/classes={
    a={mark=o,draw=black, mark size = 3pt},
    b={mark=*, mark size = 3pt,draw=magenta, fill = magenta},
    c={mark=*, mark size = 3pt,draw=black, fill = black}
  }
]

\addplot[scatter,only marks, scatter src=explicit symbolic]
  coordinates {
    (30, 11)     [c]
    (19, 5)      [c]
    (40, 15)     [c]
    (16, 10)     [b]
  };
\node at (axis cs:19, 5) [anchor=north west] {Aktiv 1};
\node at (axis cs:30,11) [anchor=north west] {Aktiv 2};
\node at (axis cs:40,15) [anchor=north west] {Aktiv 3};
\addplot[magenta, very thick,  domain=-1:2.5, samples=200, variable=\t](
   {(20^2*t^2 + 12^2*(1-t)^2)^(0.5) }, %{(t^2 * 20^2 + (1-t)^2 * 12)},
   {11 * t + (1-t) * 5}
 );
\node[color=magenta] at (axis cs:30, 0) [anchor=south west] {\textbf{Den efficiente rand}};
\addplot[black, very thick, domain=-10:50, samples=100, variable=\x](
  ({x}, {4 + 0.37 * x});
\node[rotate = 25, color=black] at (axis cs:30, 15) [anchor=south west] {\textbf{CAL}};
\node[pin={[pin edge={thick}, text width=3cm, pin distance=2cm]90:{{\centering Tangensporteføljen}}}] at (axis cs:16, 10.5) {};
\end{axis}
\end{tikzpicture}
\caption{Afkast-volatilitets spektrummet.}
\label{fig:AfkVol}
\end{figure}

Altså vil investorer vælge en portefølje på den efficiente rand, som opnår en efficient porteføljevægtning langs *Capital Market Line*.

Selvom Markowitz' model er en hjørnesten inden for moderne porteføljeteori, er der flere mangler i den opsatte teoretiske ramme. Først og fremmest medfører Markwotiz' antagelse om en lineær afvejning mellem kovarianser og afkast, implicit antagelsen, at investorenes nyttefunktioner kan approksimeres af en anden ordens Taylor udvidelse over en bredt sprektrum af afkast. Derudover findes ingen beskrivelse for, hvordan parameteren $k$ er koblet til investorens nyttefunktion. Disse mangler kan blive afhjulpet ved samtidig brug af specifikke nyttefunktioner og afkastfordelinger, som opfylder Taylor udvidelsen. Dette medfører at middelværdi-varians analysen kan benyttes for tre forskellige opsætninger, som bliver præsenteret i Sektion \@ref(typer-af-nyttefunktioner), [@CampVic2003].

## Præferencer for risiko
For et fast formueniveau $w\in \mathbb{R}_+$ betragter vi en stokastisk variabel $X$, hvor $\mathbb{E}(X)=0$. Derfor kan også $w+X$ betragtes som en stokastisk variabel, der repræsenterer en fremtidig formueplan med realiseret formue $w+\mathbb{E}(X)$, hvis $X$ bliver realiseret. Derfor kaldes $X$ undertiden også et fair spil, derudover haves at $\mathbb{E}(w+X)=w$.

En (strengt) risikoavers investor vil for alle $w\in \mathbb{R}_+$ og alle $X$ (strengt) foretrække den sikre formue $w$ fremfor $w+X$. Ergo vil investoren altid afslå ethvert fair spil. Omvendt vil en (strengt) risikoelskende investor foretrække spillet og dermed $w+X$ fremfor $w$. Endeligt findes risikoneutrale investorer, som er indifferent mellem den sikre formue $w$ og formuen $w+X$. I realiteten er investorer ingen af delene, f.eks. vil nogle afslå fair spil i et ikke-tilfældigt nabolag rundt om værdien af $w$. Dette betegnes undertiden som at være lokalt risikoavers, lokalt risikoelskende og lokalt risikoneutral.

Generelt anses investorer (og andre individer for den sags skyld) at være risikoaverse, derfor vil fokus være på denne risikopræference.

## Nytte defineret over formue

I Sektion \@ref(den-myopiske-investor), introducerede vi en af de bærende antagelser i [@Markowitz1952]: at investorer kun forholder sig til middelværdien og variansen af porteføljeafkast, og ikke højere momenter. Vi kan tilsvarende antage, at investorer definerer deres nytte via formue på terminaltidspunktet. Dette tillader os at redefinere Maksimeringsproblemet \@ref(eq:Statmaks) til nedenstående
\begin{align}
&\max\mathbb {E}_t(U(W_{t+1})) (\#eq:Nyttemaks)\\
&\text{ubb.}\,\,W_{t+1}=(1+R_{p,t+1})W_t.\notag
\end{align}

Hvor $U(W_{t+1})\in\mathbb{R}_+$ er en konkav nyttefunktion. Investoren vil givet nyttefunktionens konkave krumning være risikoavers. Netop dette aspekt gør, at vi kan inkorporere risikoaversion, når investorens porteføljevalg skal foretages. For at fastlægge denne investorspecifikke risikoaversion benyttes derfor skalerede krumningsmål. Disse fundamentale risikoaversionsmål er kendt som *Arrow-Pratt Målene for Risikoaversion*, [@Arrow1965; @Pratt1964]. Når nytte skal belyses, kan risikoaversion mht. den fremtidige formue $W_{t+1}$ benyttes. Graden af krumningen på nyttefunktion giver os information om investorens risikopræferencer introduceret ovenfor. Vi antager at investorens nyttefunktion er strengt voksende i terminial formue -- altså er investoren grådig og foretrækker høj formue frem for en lav formue -- men i en faldende rate. Nyttefunktion vil altså have følgende karakteristika
$$U'(W)>0\quad\text{og}\quad U''(W)<0.$$

Hvor $U'(W)$ og $U''(W)$ er den hhv. første- og anden afledte mht. formue $W$. Når vi skal kvantificere denne risikoaversion, skal vi sikre, at målet er invariant overfor strengt positive affine transformationer. Dette er bl.a. opfyldt ved brug af *Coefficient of Absolut Risk Aversion*, [@Arrow1965; @Pratt1964]. ARA er defineret som den negative anden afledte af nyttefunktionen mht. formue, skaleret med den første afledte
$$\text{ARA}(W)=-\frac{U''(W)}{U'(W)}.$$

Selvom den andenafledte af nyttefunktionen er et mål for krumningen af nyttefunktionen, bliver vi nødt til at skalere for at eliminere afhængigheden af abitrære størrelser, som relaterer sig til målbarheden af nytte. ARA måler investorens absolutte dollar værdi, som han er villig til at købe, for at undgå et tab på samme absolutte størrelse. Hvis ARA er faldende medfører det at desto mere formue en investor har, desto mere risikosøgende bliver han, altså haves at $\text{ARA}(W)<0$, og så fremdeles. Almindeligt menes det, at ARA burde falde, eller i det mindste ikke stige, med formue. Et relateret mål er *Coefficient of Relative Risk Aversion*, RRA, som er samtidig tager højde for investorens formue
$$\text{RRA}(W)=-\frac{WU''(W)}{U'(W)}.$$

Her måles marginal nytten og dermed investorens risikoaversion over en procentdel af formuen. Samme inferens som for ARA kan blive udtænkt for RRA. RRA måler den del af formuen, som investoren vil betale for at undgå et spil på en given størrelse relativt til formuen.

De tilsvarende reciprokke af ovenstående mål kaldes hhv. *Coefficeint of Absolute Risk Tolerance* samt *Coefficeint of Relative Risk Tolerance*.

Som redegjort ovenfor, er både ARA samt RRA essientielle mål til kvantificering af risikopræferencer og dermed til at opnå forståelse for nyttefunktionen hos den enkelte investor. Konstateringer udledt fra den langsigtede økonomiske adfærd fastslår at RRA ikke kan afhænge alene af formue. Dette kommer sig af, at formue og per capita forbrug er steget henover de seneste to århundreder. Det absolutte forhold mellem finansielle risici er ligeledes forøget -- siden disse risici er multiplikative -- mens den relative risici har været konstant [@CampVic2003]. Samtidigt er der ikke fundet evidens baseret på afkast og renter, der har påvist langsigtet vækst i per capita forbrug og formue. Altså vil investorer betale de samme relative omkostninger for at undgå en given finansiel risiko uanset om de er velhavende eller ej. Dette foranlediger en til at tænke tanken, at RRA er uafhængig af formue.

## Typer af nyttefunktioner

Antagelser omhandlende: formen af nyttefunktioner og fordelingen af afkast, er påkrævet, for at kunne skabe en traktabel model. Flere nyttefunktioner har vist sig relevante inden for middelværdi-varians analyse, [@CampVic2003]. Nogle af disse er eksponentiel nytte, potens nytte samt kvadratisk nytte. Fælles for disse er, at de definerer nytte over formue, udover disse findes andre mere eksotiske nyttefunktioner såsom Epstein-Zin nytte. I denne Sektion vil vi undersøge ovenstående nærmere, og ud fra et kvantitativt aspekt vælge nyttefunktionen, som denne afhandling vil arbejde videre med.

Generelt vil en investors nytte -- defineret over formue -- afhænge af samtlige momenter relateret til formue. For at se dette laves en Taylor udvidelse af $U(W_{t+1})$ omkring den forventede formue, $\mathbb{E}(W_{t+1})$
\begin{align}
U\left(W_{t+1}\right)=&U\left(\mathbb{E}\left(W_{t+1}\right)\right)+U'\left(\mathbb{E}\left(W_{t+1}\right)\right)+\frac{1}{2}U''\left(\mathbb{E}\left(W_{t+1}\right)\right)\left(W_{t+1}-\mathbb{E}\left(W_{t+1}\right)\right)^2\\
&+\sum_{n=3}^\infty \frac{1}{n!}U^{\left(n\right)}\left(\mathbb{E}\left(W_{t+1}\right)\right)\left(W_{t+1}-\mathbb{E}\left(W_{t+1}\right)\right),
\end{align}

hvor $U^{(n)}$ er den $n$'te afledte af $U(\cdot)$. Tager vi nu den forventede værdi fås
\begin{align}
\mathbb{E}\left(U\left(W_{t+1}\right)\right)=&U\left(\mathbb{E}\left(W_{t+1}\right)\right)+\frac{1}{2}U''\left(\mathbb{E}\left(W_{t+1}\right)\right)\mathbb{V}\left(W_{t+1}\right)\\
&+\sum_{n=3}^\infty \frac{1}{n!} U^{\left(n\right)}\left(\mathbb{E}\left(W_{t+1}\right)\right)\mathbb{E}\left(\left(W_{t+1}-\mathbb{E}\left(W_{t+1}\right)\right)^n\right),
\end{align}

hvor $\mathbb{E}((W_{t+1}-\mathbb{E}(W_{t+1}))^n)$ er det centrale moment af orden $n$. Fælles for disse momenter er, at de kvantificere en investors villighed til at afgive eller optage diverse risici. Givetvis vil en grådig investor foretrække højere forventet formue end lavere, for faste centrale momenter af anden orden eller større. En risikoavers investor, altså $U''(W)<0$, vil foretrække lavere varians af formue fremfor højere, for fast forventet formue samt faste centrale momenter af tredje orden eller højere. Problemet opstår når de centrale momenter højere end eller lig tredje orden ikke er ens for alle alternativer. I så fald ville vi ikke kunne evaluere dem på baggrund af middelværdi og varians.

### Kvadratisk nytte

Kvadratisk nytte definerer nyttefunktionen som kvadratisk over formue. Den er fuldstændig defineret af dets første og anden afledte mht. formue. Alle dets højere momenter bliver $0$, og skaber dermed ikke problemer i et middelværdi-varians setup, som argumenteret for ovenfor. For parametre $a,b\in\mathbb{R}$ er kvadratisk nytte defineret som
\begin{equation}
U(W_{t+1})=aW_{t+1}-bW_{t+1}^2. (\#eq:Kvadnytte)
\end{equation}

Til forskel for nedenstående nyttefunktioner kræver kvadratisk nytte ikke fordelingsmæssige antagelser vedr. afkast af aktiverne. 

Under kvadratisk nytte vil maksimering af forventet nytte, som i Maksimeringsproblemet \@ref(eq:Nyttemaks), være ækvivalent til at maksimere en lineær kombination af middelværdi og varians, som i Maksimeringsproblemet \@ref(eq:Statmaks). Middelværdien af Ligning \@ref(eq:Kvadnytte) giver den forventede nytte
$$\mathbb{E}(U(W_{t+1}))=\mathbb{E}(W_{t+1})-b(\mathbb{V}(W_{t+1}+\mathbb{E}(W_{t+1}))),$$

og er dermed en funktion afhængende af både forventet formue og variansen af formue [@Munk2017]. Herudover vil ARA samt RRA begge være stigende i formue under kvadratisk nytte. Som argumenteret ovenfor vil stigende ARA være uhensigtmæssigt. 

### Eksponentiel nytte

Eksponentiel nytte antager at variablene i modellen er normalfordelt. Lad $\theta\in\mathbb{R}$ være parametren i modellen, da vil eksponentiel nytte være defineret ved
\begin{equation}
U(W_{t+1})=-\exp\left(-\theta W_{t+1}\right). (\#eq:Ekspnytte)
\end{equation}

Eksponentiel nytte antager, at ARA er konstant lig $\theta$, mens RRA kan stige med formue. Dette aspekt gør også eksponentiel nytte foretrukket ift. kvadratisk nytte. Eksponentiel nytte er også kendt under navnet *Constant Absolute Risk Aversion*. For en eksplicit opskrivning af forventningen af Ligning \@ref(eq:Ekspnytte) bemærker vi følgende
$$W_{t+1}\sim N(\mu_p,\sigma_p^2)$$

altså er terminalnytten normalfordelt for enhver mulig portefølje, $p$, givet at afkastene er normalfordelt. Regner vi derfor på forventningen, får vi
$$\mathbb{E}(U(W_{t+1}))=-\exp\left(-\theta\mu_p+\frac{\theta^2}{2}\sigma_p^2\right).$$

### Potens nytte

Potens nytte kræver, at afkast af aktiverne og formue er lognormalfordelt. ARA er faldende i formue og RRA er antaget til at være en konstant $\gamma\in\mathbb{R}$, [@CampVic2003]. Potens nytte er mere kendt under navnet *Constant Relative Risk Aversion*. Nyttefunktionen er defineret for $W_{t+1}\geq 0$, som
$$U(W_{t+1})=\begin{cases} \frac{W_{t+1}^{1-\gamma}-1}{1-\gamma},\quad \gamma\neq 1\\
\log(W_{t+1}),\quad \gamma = 1. \end{cases}$$

For $\gamma\neq 1$ fås den forventede nytte til
$$\log(\mathbb{E}(W_{t+1}))=\mathbb{E}(\log(W_{t+1}))+\frac{1}{2}\mathbb{V}(\log(W_{t+1})),$$

hvor vi har anvendt det bærende resultat vedr. middelværdien af en lognormalfordelt stokastisk variabel, se evt. Appendiks ??. Logaritmefunktionen er en konkav funktion, dette betyder at middelværdien af log af en stokastisk variabel er mindre end log af middelværdien, og forskellen er stigende i variabiliteten af den stokastiske variabel. For $\gamma \rightarrow 1$ haves
$$\mathbb{E}(U(W_{t+1}))=\mathbb{E}(\log(W_{t+1})).$$

### Sammenligning af nyttefunktioner

Som pointeret flere gange i ovenstående, burde ARA være faldende, eller under alle omstændigheder, ikke stige med formue. Dermed kan vi se bort fra kvadratisk nytte, og samtidig gøre potens nytte mere favorabel end eksponentiel nytte. Derudover er det konstante aspekt af RRA attraktivt under potens nytte, i og med, at det er nødvendigt ift. inferensen vedr. stabiliteten af finansielle variable under sekulær økonomisk vækst, [@CampVic2003].

Derudover vil valget mellem potens nytte og eksponentiel nytte også skabe de ovennævnte forskellige fordelingsmæssige antagelser. Eksponentiel nytte resulterer i simple afkast, hvis afkastene af aktiverne er normalfordelte, hvorimod, at potens nytte resulterer i simple afkast, hvis afkastene af aktiverne er lognormalfordelte.

Antagelsen om normalfordelte afkast er tiltalende, men begrænser sig til et kortsigtet perspektiv, i det, at antagelsen ikke kan holde mere end én periode. F.eks. kan vi antage, at kvartalvise afkast er normalfordelte, men så vil afkastet over to kvartaler ikke være normalfordelt. Dette kommer sig af at de er produktet af to succesive normalfordelte afkast, og kun summen af normalfordelte variable er selv normalfordelt, ikke produktet. En antagelse om lognormalfordelte afkast vil modsat holde i en hver tidshorisont, siden produktet af to lognormale stokastiske variable selv er lognormal. Derudover vil en lognormal stokastisk variabel aldrig blive negativ, og dette er konsistent med de fleste finansielle aktivers begrænsede gældsforpligtelser.

Lognormale afkast vil til gengæld ikke nemt kunne flyttes fra aktivniveau til porteføljeniveau. Dette kommer sig af, at en portefølje givetvis er en lineær kombination af individuelle aktiver. Hvis disse individuelle aktiver antages at have lognormale afkast, vil porteføljeafkastet være et vægtet gennemsnit af lognormale afkast, men et sådant gennemsnit er ikke selv lognormalt. Vi overkommer imidlertidigt dette problem ved at arbejde med korte intervaller. Ikke-lognormaliteten af porteføljeafkastet formindskes ved at benytte kortere og kortere intervaller. I kontinuert tid vil problemet forsvinde i grænsen, [@CampVic2003].

## Fordeling af afkast

Brugen af afkast fremfor priser på aktiver, kommer sig af markedsinvariansen af afkast. Priser siges derimod at være kontrære, eller modsat rettede, [@Jondeau2007]. I bund og grund er priser *unit root* processer, dvs. stød til tidsserien af priser har permant effekt, dette kaldes undertiden også for ikke-stationære processer. *Unit root* processer siges også at have integration af orden $1$, $I(1)$. Afkast er derimod stationære processer, de har integration af orden $0$, $I(0)$. For en ikke-stationær tidsserie vil momenterne ændre sig over tid, f.eks. vil middelværdien og variansen af en prisprocess på tidspunkt $t$, afhænge af den foregående periodes pris, altså på tidspunkt $t-1$. Den manglende markedsinvarians af prisprocesser holder dem ude af ligningen, da de grundet ovenstående ikke vil kunne producere *i.i.d.* stokatiske variable.

I det følgende vil vi adskille simple afkast og log^[Gennem resten af denne afhandling vil log referer til den naturlige logaritme.] afkast gennem notation. Vi lader os notere det simple afkast som $R_{t+1}$, som følger den gængse notation i litteraturen. Vi lader det simple brutto afkast være defineret som
$$R_{t+1}\equiv\frac{P_{t+1}}{P_t},$$

hvor $P_t\in\mathbb{R}_+$ er prisen på et aktiv, på tidspunkt $t$, og dermed $R_t\in\mathbb{R}$. Det simple afkast $R_t-1$ er den procentvise ændring over den respektive tidsperiode. Empiriske resultater har påvist, at simple afkast af aktiver udviser assymmetri og resulterer i højreskæve fordelinger bl.a. pga. de bagvedliggende virksomheder og/eller institutioneres begrænsede gældsforpligtelser. Derudover kan højreskævheden af simple afkast fremkomme på lang sigt grundet, at de er produktet af afkast over én-periode, som argumenteret for ovenfor.

For at overkomme disse faldgruber af simple afkast, benyttes log afkastet. Log afkastet noteres som $r_{t+1}$, og defineres som
$$r_{t+1}\equiv\log(1+R_{t+1}),$$

hvilket er en geometrisk og kontinuert følge. Logafkastet af aktiver vil skabe symmetriske fordelinger, som overholder dermed overholder markedsinvariansen.

## Afkast

## Porteføljeteori

## VAR

I dette kapitel fastsættes den teoretiske ramme for den empiriske analyse. Dette gøres hovedsageligt ud fra teorien bag [@Userguide2004] s. 2-22 med enkelte dele, som varierer.
\section{Sættet af investeringsmuligheder}
Først etableres en model, som kan modellere forventet afkast og risiko af aktier på tværs af investeringshorisonter.

\subsection{Afkastdynamikken}

Lad $\bm{z}_{t+1}$ være en $m\times 1$ vektor, hvis indgange er afkastet på alle aktiver som vi vil undersøge samt værdierne af tilstandsvariablene på tidspunkt $t+1$. Denne vektor opskrives som
    \begin{equation}
        \bm{z}_{t+1}\equiv
        \begin{bmatrix}
        r_{0,t+1}\\
        \bm{r}_{t+1}-r_{0,t+1}\\
        \bm{s}_{t+1}
        \end{bmatrix}\equiv
        \begin{bmatrix}
        r_{0,t+1}\\
        \bm{x}_{t+1}\\
        \bm{s}_{t+1}
        \end{bmatrix},
    \end{equation}
hvor $r_{0,t+1}$ er netto log-afkastet af det aktiv, som vores merafkast for de andre aktiver regnes ud fra, $\bm{x}_{t+1}$ er en vektor af netto log-merafkast for alle andre aktiver, og $\bm{s}_{t+1}$ er en vektor indeholdende realisationerne af tilstandsvariablene. Vi antager samtidig, at der eksisterer $n+1$ klasser af aktiver og $m-n-1$ tilstandsvariable.

\vspace{5mm}

Nu viser vi, hvordan momenterne af netto afkastene fremkommer ved brug af en VAR process. Vi antager, at aktivernes afkast samt tilstandsvariablene følger en $\text{VAR}(1)$ process
    \begin{equation}
        z_{i,t+1}=\varphi_0+\varphi_1 z_{1,t}+\dots+\varphi_i z_{i,t}+\dots+v_{i,t+1},
    \end{equation}
hvor hver variabel, $z_{i,t+1}$, afhænger lineært af en konstant, værdien af variablen på tidspunkt $t$, værdien af alle andre variable på tidspunkt $t$ samt et fejlled.

\vspace{5mm}

I matrixnotation får vi da følgende kompakteopskrivning
    \begin{equation}\label{eq:1}
        \bm{z}_{t+1}=\bm{\Phi}_0+\bm{\Phi}_1\bm{z}_t+\bm{v}_{t+1},
    \end{equation}
hvor $\bm{\Phi}$ er en vektor af afskæringer, $\bm{\Phi}_1$ er en kvadratisk matrix, som indeholder hældningskoefficienterne og $\bm{v}_{t+1}$ er en vektor fejlled til: realisationerne af afkast samt alle afkast variable i vores model, med middelværdi $0$.

\vspace{5mm}

For at få stationalitetsbetingelsen opfyldt i vores model, antager vi, at
    \begin{equation*}
        |\bm{\Phi}_1|\in(-1,1).
    \end{equation*}
Dvs. at determinanten af vores matrix -- bestående af hældningskoefficienter -- er begrænset mellem $-1$ og $1$.

\vspace{5mm}

Slutteligt antager vi, at fejlleddet er normalfordelt
    \begin{equation}\label{eq:2}
        \bm{v}_{t+1}\overset{\text{i.i.d.}}{\sim}N(0,\bm{\Sigma}_v),
    \end{equation}
hvor middelværdien er $0$, som tidligere nævnt, og $\bm{\Sigma}_v$ er kovariansmatricen, som tillige er symmetrisk. For notationens skyld sætter vi
    \begin{equation*}
        \bm{\Sigma}_v\equiv \mathbb{V}_t(\bm{v}_{t+1})=
        \begin{bmatrix}
        \bm{\sigma}_0^2 & \bm{\sigma}_{0x} & \bm{\sigma}_{0s}\\
        \bm{\sigma}_{0x} & \bm{\Sigma}_{xx} & \bm{\Sigma}_{xs}\\
        \bm{\sigma}_{0s} & \bm{\Sigma}_{xs} & \bm{\Sigma}_{s}\\
        \end{bmatrix},
    \end{equation*}
hvor indgangene på diagonalen er: variansen af netto afkastet på vores benchmark aktiv, kovariansmatricen af uventede merafkast og kovariansmatricen af tilstandsvariablene. Uden for diagonalen består indgangene af: kovariansen mellem netto afkastet af benchmark aktivet og hhv. merafkastet for alle andre aktiver samt fejlledene til tilstandsvariablene.

\vspace{5mm}

Vi antager, at kovariansmatricen ikke ændrer sig med tiden, eftersom empiriske undersøgelser viser, at ændringer i risiko er kortvarige fænomener [@Camp1987] s. 32-33, men kovariansmatricen kan stadig ændre sig på tværs af investeringshorisonter.

\vspace{5mm}

Den ubetingede middelværdi og kovariansmatrix af $\bm{z}_{t+1}$ er givet ved
    \begin{align*}
        \mathbb{E}_t(\bm{z}_{t+1}) &= (\bm{I}_m-\bm{\Phi}_1)^{-1}\bm{\Phi}_0\\
        \text{vec}(\bm{\Sigma}_{zz}) &= (\bm{I}_{m^2}-\bm{\Phi}_1\otimes\bm{\Phi}_1)^{-1}\text{vec}(\bm{\Sigma}_v).
    \end{align*}
Ovenstående ligninger ligger også til grund for determinantbetingelsen: hvis ikke determinanten af $\bm{\Phi}_1$ var begrænset af $-1$ og $1$, ville den ubetingede middelværdi og varians af $\bm{z}_{t+1}$ ikke være defineret.

\subsection{Betingede momenter for $k$-perioder}
Nu udledes den betingede middelværdi og kovariansmatrix af $(\bm{z}_{t+1}+\dots+\bm{z}_{t+k})$ for enhver horisont $k$. Dette gøres eftersom det akkumulerede $k$-periode afkast fremkommer ved at addere én-periode log-afkast over $k$ perioder. Ved rekursion af \eqref{eq:1} fås
    \begin{align*}
        \bm{z}_{t+1}&=\bm{\Phi}_0+\bm{\Phi}_1 \bm{z}_t+\bm{v}_{t+1}\\
        \bm{z}_{t+2}&=\bm{\Phi}_0+\bm{\Phi}_1 \bm{z}_{t+1}+\bm{v}_{t+2}=\bm{\Phi}_0+\bm{\Phi}_1\bm{\Phi}_0+\bm{\Phi}_1\bm{\Phi}_1 \bm{z}_t +\bm{\Phi}_1 \bm{v}_{t+1}+\bm{v}_{t+2}\\
        &\vdots\\
        \bm{z}_{t+k}&=\bm{\Phi}_0+\bm{\Phi}_1\bm{\Phi}_0+\bm{\Phi}_1^2\bm{\Phi}_0+\dots+\bm{\Phi}_1^{k-1}\bm{\Phi}_0+\bm{\Phi}_1^k \bm{z}_t+\bm{\Phi}_1^{k-1}\bm{v}_{t+1}+\bm{\Phi}_1^{k-2}\bm{v}_{t+2}+\dots+\bm{\Phi}_1 \bm{v}_{t+k-1}+\bm{v}_{t+k}.
    \end{align*}
Herefter adderer vi udtrykkene for $\bm{z}_{t+1}$, $\bm{z}_{t+2},\dots,\bm{z}_{t+k}$ og får
    \begin{align*}
        \bm{z}_{t+1}+\dots+\bm{z}_{t+k}=&\left(k+(k-1)\bm{\Phi}_1+(k-2)\bm{\Phi}_1^2+\dots+\bm{\Phi}_1^{k-1}\right)\Phi_0\\
        &+\left(\bm{\Phi}_1^k+\bm{\Phi}_1^{k-1}+\dots+\bm{\Phi}_1\right)\bm{z}_t\\
        &+\left(1+\bm{\Phi}_1+\dots+\bm{\Phi}_1^{k-1}\right)\bm{v}_{t+1}\\
        &+\left(1+\bm{\Phi}_1+\dots+\bm{\Phi}_1^{k-2}\right)\bm{v}_{t+2}\\
        &+\dots\\
        &+(I+\bm{\Phi}_1)\bm{v}_{t+k-1}+\bm{v}_{t+k}.
    \end{align*}
Ved brug af sumoperatoren kan vi skrive ovenstående i kompaktform
    \begin{equation}
        \bm{z}_{t+1}+\dots+\bm{z}_{t+k}=\left(\sum_{i=0}^{k-1} (k-i)\bm{\Phi}_1^i\right)\bm{\Phi}_0+\left(\sum_{j=1}^k \bm{\Phi}_1^j\right)\bm{z}_t+\sum_{q=1}^k\left(\sum_{p=0}^{k-q} \bm{\Phi}_1^p \bm{v}_{t+q}\right).
    \end{equation}
Nu kan vi beregne de betingede $k$-periode momenter af tilstandsvektoren. Den betingende middelværdi er
    \begin{equation}
        \mathbb{E}_t(\bm{z}_{t+1}+\dots+\bm{z}_{t+k})=\left(\sum_{i=0}^{k-1}(k-1)\bm{\Phi}_1^i\right)\bm{\Phi}_0+\left(\sum_{j=1}^k \bm{\Phi}_i^j\right)\bm{z}_t,
    \end{equation}
hvor vi benytter antagelsen i \eqref{eq:2}.

\vspace{5mm}

Den betingede varians er
    \begin{align}
        \mathbb{V}_t(\bm{z}_{t+1}+\dots+\bm{z}_{t+k})
        &=\mathbb{V}_t\left(\left(\sum_{i=0}^{k-1}(k-1)\bm{\Phi}_1^i\right)\bm{\Phi}_0+\left(\sum_{j=1}^k \bm{\Phi}_i^j\right)\bm{z}_t +\sum_{q=1}^k\left(\sum_{p=0}^{k-q}\bm{\Phi}_1^p \bm{v}_{t+q}\right)\right) \nonumber\\
        &=\mathbb{V}_t\left(\sum_{q=1}^k\left(\sum_{p=0}^{k-q} \bm{\Phi}_1^p \bm{v}_{t+q}\right)\right) \label{eq:3},
    \end{align}
hvor de første to led i variansen forsvinder, da de er konstante eller kendte på tidspunkt $t$. Ved omskrivning af \eqref{eq:3} fås
    \begin{align*}
        \mathbb{V}_t(\bm{z}_{t+1}+\dots+\bm{z}_{t+k})&=\mathbb{V}_t\big(\big(I+\bm{\Phi}_1+\dots+\bm{\Phi}_1^{k-1}\big)\bm{v}_{t+1}+\big(I+\bm{\Phi}_1+\dots+\bm{\Phi}_1^{k-2}\big)\bm{v}_{t+2}\\
        &\hphantom{=}+\dots+\big(I+\Phi_1\big)\bm{v}_{t+k-1}+\bm{v}_{t+k}\big)\\
        &=\Sigma_v+\big(I+\bm{\Phi}_1\big)\Sigma_v(I+\bm{\Phi}_1)'+\big(I+\bm{\Phi}_1+\bm{\Phi}_1\bm{\Phi}_1\big)\Sigma_v\big(I+\bm{\Phi}_1+\bm{\Phi}_1\bm{\Phi}_1\big)'\\
        &\hphantom{=}+\dots+\big(I+\bm{\Phi}_1+\dots+\bm{\Phi}_1^{k-1}\big)\Sigma_v\big(I+\bm{\Phi}_1'+\dots+\bm{\Phi}_1^{k-1}\big)',
    \end{align*}
som følger af omskrivning af leddene, og at den betingede kovariansmatrix af $v_{t+i}$ er den samme for alle $i$.
\subsection{Betingede momenter for $k$-periode afkast}
Eftersom vi kun er interesserede i den del af vores VAR process, som indeholder afkast, benytter vi de såkaldte selektionsmatricer.

\vspace{5mm}

Vil vi have det forventede $k$-periode log-afkast pr. periode, kan vi benytte
    \begin{equation*}
        \bm{H}_r=\begin{pmatrix}\bm{I}_{n+1} & \bm{0}_{m-n}\end{pmatrix},
    \end{equation*}
ved at anvende denne matrix på den betingede middelværdi fås da
    \begin{equation}
        \frac{1}{k}\begin{pmatrix}
        \mathbb{E}_t\left( r_{0,t+1}^{(k)} \right)\\
        \mathbb{E}_t\left( \bm{r}_{t+1}^{(k)}-r_{0,t+1}^{(k)}\bm{\bm{\ell}} \right)
        \end{pmatrix}=\frac{1}{k}\bm{H}_r\mathbb{E}_t(\bm{z}_{t+1}+\dots+\bm{z}_{t+k}).
    \end{equation}
Anvender vi den på den betingede varians fås
    \begin{equation}
        \frac{1}{k}\mathbb{V}_t\begin{pmatrix}
        r_{0,t+1}^{(k)}\\
        \bm{r}_{t+1}^{(k)}-r_{0,t+1}^{(k)}\bm{\bm{\ell}}
        \end{pmatrix}=\frac{1}{k}\begin{pmatrix}
        \sigma_0^2(k) & \bm{\sigma}_{0x}(k)'\\
        \bm{\sigma}_{0x}(k) & \bm{\Sigma}_{xx}(k)
        \end{pmatrix}=\frac{1}{k}\bm{H}_r\mathbb{V}_t(\bm{z}_{t+1}+\dots+\bm{z}_{t+k})\bm{H}_r'.
    \end{equation}
Den anden selektionsmatrix vi vil benytte kan udtrække netto $k$-periode log-afkastet pr. periode
    \begin{equation}
        \bm{M}_r=\begin{pmatrix}
        1 & \bm{0}_{1\times n} & \bm{0}_{1\times (m-n-1)}\\
        \bm{\bm{\ell}}_n & \bm{I}_n & \bm{0}_{m-n-1}
        \end{pmatrix}.\label{eq:sel}
    \end{equation}
Anvender vi den på den betingede middelværdi fås
    \begin{equation}
        \frac{1}{k}\begin{pmatrix}
        \mathbb{E}_t\left( r_{0,t+1}^{(k)} \right)\\
        \mathbb{E}_t\left( \bm{r}_{t+1}^{(k)} \right)=\frac{1}{k}\bm{M}_r\mathbb{E}_t(\bm{z}_{t+1}+\dots+\bm{z}_{t+k})
        \end{pmatrix}.
    \end{equation}
Slutteligt anvendes den på den betingede varians
    \begin{equation}
        \frac{1}{k}\mathbb{V}_t\begin{pmatrix}
        r_{0,t+1}^{(k)}\\
        \bm{r}_{t+1}^{(k)}
        \end{pmatrix}=\frac{1}{k}\bm{\Sigma}_{rr}(k)=\frac{1}{k}\bm{M}_r\mathbb{V}_t(\bm{z}_{t+1}+\dots+\bm{z}_{t+k})\bm{M}_r'.\label{eq:bv}
    \end{equation}
    
## Bias justeret VAR-model
Ved brug af den analytiske middelværdi bias formel foreslået af [@Pope1990], viser [@Engsted2012] at justering for bias i middelværdi estimatorene i det multivariate setup kan producerer forskellige parametre estimater i den givne VAR(1) model. Benyttelse af ordinær lineær regressionsestimater kan resultere i bias pga.den begrænsede stikprøvestørrelse og af den årsag mislede inferensen gjort på baggrund af VAR(1) estimaterne. Herudover kan variablene vise autokorrelation, hvis de er stærkt vedvarende. Den analytiske bias af OLS estimatoren, $\bm{\Phi}_1$, er udledt på baggrund af en Taylor udvidelse af højere orden. Dermed lader vi den analytiske bias, $\bm{B}_T$, ved givet ved, [@Pope1990]
$$\bm{B}_T=-\frac{\bm{b}}{T}+ O(T^{-\frac{3}{2}}),$$

hvor $T$ er sample size og tælleren er lig
$$\bm{b}=\bm{\Sigma}_v((\bm{I}-\bm{\Phi}_1')^{-1}+\bm{\Phi}_1'(\bm{I}-(\bm{\Phi}_1')^2)+\sum_{i=1}^m \lambda (\bm{I}-\lambda\bm{\Phi}_1')^{-1})\bm{\Sigma}_z^{-1}.$$

Her er $\bm{\Sigma}_v$ den betingede kovariansmatrix af $v_t$, $\lambda$ er vektoren af eigenvalues af $\bm{\Phi}_1$, $\bm{I}$ er identitetsvektoren og $m$ er antallet af tilstandsvariable i $\bm{z}$. Bias'en i Ligning ?? falder med raten $T^{-\frac{3}{2}}$, som $T\rightarrow \infty$. Den analytiske formel af [@Pope1990] giver ikke bias justerede afskæringer, $\bm{\Phi}_0$, men som [@Engsted2012] pointerer vil dette problem automatisk blive løst af de bias justerede hældninger. Dette sker eftersom det ubetingede aritmetiske gennemsnit af en stationær variabel er et ikke-biased estimat af den sande middelværdi, og samtidig fitter OLS præcis middelværdien af variablene i VAR-modellen, ved at fjerne første observation. Altså vil en bias justeret hældnings VAR-model medføre ikke-biased estimater af $\bm{\Phi}_0$, givet modelrestriktionen, at de ubetingede middelværdier af variablene udledt fra VAR koefficienterne, er lig deres aritmetiske gennemsnit

 

[@Engsted2012] finder både kvantitative og kvalitative effekter ved brug af bias justerede variable ift. de regulere OLS estimater. De viser bl.a. hvordan hedging komponentet af porteføljeallokeringen ændrer sig for et kontinuum af risikoaversioner, hvor specielt mellemliggende risikoaversions værdier ($\gamma=2$) er særligt påvirket af biasjusteringen.^[Se evt. Figur 1 i [@Engsted2012].] Her bliver det optimale portefølgevalg påvirket, eftersom biasjusteringen afstedkommer reducerede positioner for obligationer og aktier, gennem det intertemporale hedging demand, mens positionen for kontanter forøges.